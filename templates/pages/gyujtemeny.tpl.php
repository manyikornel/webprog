
<div id="atvett">
<p>GYŰJTEMÉNY</p>
<p>K-ARTS MŰVÉSZETI GYŰJTEMÉNY</p>
<h3>A kultúra, a művészetek felkarolása, támogatása immár több évtizedes múltra tekint vissza a KÉSZ Csoportnál. A magyar tulajdonú ingatlanfejlesztő-üzemeltető-építő-gyártó, valamint szolgáltató vállalatcsoportunk hosszú távú mecenatúra programja részeként kiemelt figyelmet szentel a kortárs képzőművészet támogatásának, ennek részeként gyűjteményt fejleszt és ápol. A K-ARTS Művészeti Alapítvány célja, hogy a gyűjtemény gondozásába került művészeti alkotásokat minél szélesebb körben népszerűsítse és a modern művészeteket bemutassa. Célunk az, hogy a K-ARTS Művészeti Gyűjteményt elismert vállalati magángyűjteménnyé fejlesszük.</h3>
<h3>ACÉL PROMENÁD - SZOBORPARK</h3>
<h3>A kecskeméti KÉSZ Ipari és Innovációs Parkot részben szabadtéri kiállítóhellyé változtattuk, mely előzetes bejelentkezés alapján látogatható, de az ipartelep tőszomszédságában található a Four Points by Sheraton**** Hotel gyönyörű barackfás kertjében is egy látványos, mindenki számára szabadon megtekinthető szoborparkot alakítottunk ki a műkedvelők örömére és egy kicsit a városmarketing támogatására is.</h3>

</div>